# Нова Искра (издалека)
## УНИЛИБ &amp; ЈеРТех :: пројекат у области културног наслеђа и библиотечко-информационе делатности 
 
| ![Naslovna Nove Iskre](img/nova-iskra.jpg) | **Nova Iskra** je ilustrovani list čije je vlasnik i odgovorni urednik bio Rista J. Odavić. Od 1911. godine vlasnik je Živojin O. Dačić. Izdavan je u Beogradu, od 1899. do 1911. godine sa prekidom u izlaženju od 1908. do 1910. Kada je počeo da izlazi, bio je jedini srpski ilustrovani književni list. |

Уређиван је са великим успехом и доносио прилоге из наше и стране књижевности, вести и чланке из науке, полемике, приказе и оцене књига, библиографске прилоге, кратке вести о културним дешавањима и научним достигнућима, али и рекламе и огласе, као и некрологе и читуље познатих личности тог времена. Сарадници овог листа били су многи наши књижевници, научници и значајне личности српске културе: Милутин Бојић, Јанко Веселиновић, Ружа Винавер, Станислав Винавер, Милан Грол, Јелена Димитријевић, Радоје Домановић, Јован Јовановић Змај, Паја Јовановић, Слободан Јовановић, Петар Kоњовић, Петар Kочић, Радован Kошутић, Симо Матавуљ, Димитрије Митриновић, Стојан Новаковић, Бранислав Нушић, Сима Пандуровић, Владислав Петковић Дис, Павле Поповић, Јаша Продановић, Владислав Рибникар, Јован Скерлић, Стеван Сремац, Иво Ћипико, Јован Цвијић, Веселин Чајкановић, Алекса Шантић... Истражите часопис на [Нова Искра](https://pretraziva.rs/pregled/nova-iskra) на сајту Универзитетске библиотеке "Светозар Марковић".


### Циљ истраживања 
- побољшање прецизности проналажења информација у тексту скенираних новинских страница
### Резултати
- Проширивање упита
- Проналажење, обележавање и екстракција кључних информација
- Геопросторна анализа - приказивање на карти

### Урађени кораци
- Поновно рашчитавање скенираних бројева (123)
- Аутоматске корекције засноване на електронским речницима и процедурама за корекцију текста (Крстев)
- Креирање корпуса у TXM-у 
  - анотација врстама речи и лематизација
  - речник текста (облик-лема) за проширење упита
  - обележавање именованих ентитета
  - повезивање локација са Википодацима

### Статистика корпуса
- 3.6 милиона речи
- 10 година
- 123 броја


### Даљи развој  
- Унапређење корекција
- Повезивање резултата у целину доступну на вебу
