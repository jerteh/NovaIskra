# NovaIskra
## UNILIB &amp; JeRTeh :: projekat u oblasti kulturnog nasleđa i bibliotečko-informacione delatnosti 
 
| ![Naslovna Nove Iskre](img/nova-iskra.jpg) | **Nova Iskra** je ilustrovani list čije je vlasnik i odgovorni urednik bio Rista J. Odavić. Od 1911. godine vlasnik je Živojin O. Dačić. Izdavan je u Beogradu, od 1899. do 1911. godine sa prekidom u izlaženju od 1908. do 1910. Kada je počeo da izlazi, bio je jedini srpski ilustrovani književni list. Uređivan je sa velikim uspehom i donosio priloge iz naše i strane književnosti, vesti i članke iz nauke, polemike, prikaze i ocene knjiga, bibliografske priloge, kratke vesti o kulturnim dešavanjima i naučnim dostignućima, ali i reklame i oglase, kao i nekrologe i čitulje poznatih ličnosti tog vremena. Saradnici ovog lista bili su mnogi naši književnici, naučnici i značajne ličnosti srpske kulture: Milutin Bojić, Janko Veselinović, Ruža Vinaver, Stanislav Vinaver, Milan Grol, Jelena Dimitrijević, Radoje Domanović, Jovan Jovanović Zmaj, Paja Jovanović, Slobodan Jovanović, Petar Konjović, Petar Kočić, Radovan Košutić, Simo Matavulj, Dimitrije Mitrinović, Stojan Novaković, Branislav Nušić, Sima Pandurović, Vladislav Petković Dis, Pavle Popović, Jaša Prodanović, Vladislav Ribnikar, Jovan Skerlić, Stevan Sremac, Ivo Ćipiko, Jovan Cvijić, Veselin Čajkanović, Aleksa Šantić... Istražite časopis na [Nova Iskra](https://pretraziva.rs/pregled/nova-iskra) na sajtu Iniverzitetske biblioteke "Svetozar Marković" |


